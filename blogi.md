# Web-ohjelmointi, syksy 2021

### Tekijä: Oona Härkönen

#

## Viikko 1 ja 2 (1.9.- 15.9.2021)

Kolmen luennon viikko. Käytiin läpi perusteet sekä asenneltiin lähinnä ohjelmistoja.
HTML - ja CSS -perusteet tehtävässä kopion annetun pohjakoodin, johon muokkasin omat tietoni opintojaksoista, harrastuksista, yhteystiedot ja tiedot yleisesti. Tehtävä ei ollu hirveän vaikea, muuntelin tarvittavat asiat vain pohjakoodiin. Muutin muutamia värejä. Opin perusteet html ajamisesta ja ikkunoiden välillä liikkumisesta.
Parantaisin käyttöliittymää vielä entisestään, jos rupeaisin tehtävää uudestaan tekemään.

Palindromi tehtävä herätteli mukavasti kurssiin! Tehtävänä oli tehdä sovellus, joka kysyy syötettävän sanan ja tarkistaa onko tämä palindromi. Kaikessa yksinkertaisuudessaan loin tehtävään for loopin, joka jakaa sanan kahteen osaan ja tarkistaa, onko molemmissa osissa samat kirjaimet. Mikäli on, boolean palauttaa arvon true.
Tehtävä oli suhteellisen tuttu muilta ohjelmoinnin kursseilta

Henkilö ja urheilija tehtävä oli tallessa viime vuodelta, jolloin yritin käydä tätä samaa kurssia, en kuitenkaan sitä silloin päätökseen saanut ajanpuutteen vuoksi.

## Viikko 3, 4, 5, 6 (15-13.10.2021)

Yhdistin Gitin pitkän tuskastelun jälkeen Visual Studio Codeen. Tultiin tulokseen, että blogin voi toteuttaa tässä yhteydessä md tiedostolla. Tämä on näppärää, koska kirjoitukset tulee helposti committien mukana GitHubiin.

Tehtävä 4 a ja b:n vuoro. Tehtävät osoittautuivat haasteellisiksi koottaviksi. Jouduin tukeutumaan kavereiden apuun ja neuvontaan.
4btä en tehnyt ajanpuutteen vuoksi. Tietorakenteet ja algotimit- kurssi vie tuhottomasti aikaa.

Käytiin REST API asioita läpi. Moodlessa olevat Youtube videot osoittautuivat hyödyllisiksi. Varsinkin esnimmäisessä videossa esitelty Google maps -esimerkki oli näppärä koordinaattien hakemiseen.

## Viikko 7,8 (16-23.10.2021)

Postman ladattu. Sovellus minulle vielä uusi ja tuntematon. Pienen tutkiskelun jälkeen totesin, että ohjelma onkin näppärä API työkalu.
Tehtävä 5 palautti mielen SQL kurssille, josta aikanaan tykkäsin. Mielestäni HeidiSQl on simppeli ja näppärä ohjelma tietokantojen luomiseen. Yhdistäminen VS:een onnistui melkeinpä ongelmitta. Joitakin ongelmia ilmeni käyttäjän oikeuksien antamisessa ja niiden käyttämisessä. Yrittäessäni rajat oikeuksia, ei ohjelma päästänyt eteenpäin ilman virheilmoituksia. Lopulta sallin kaikki oikeudet ja rupesin siitä karsimaan. Ei mitään tietoa, miksi tätä virheilmoitusta antoi.

## Viikko 9, 10 (24.10.2021 - 17.11.2021)

Aloittelin tehtävä 6:ta. En monen päivän yrittämisen jälkeen yksinkertaisesti saanut linkitettyä SQL tietokantaa koodiin. Päätin kuitenkin yrittää käyttöliittymän muodostamista. Käyttöliittymän parissa väänsin ja käänsin kaksi päivää. Yrittäessäni linkittää nappeja eri sivuille törmäsin useisiin compile erroreihin. Lopulta törmäsin erroriin, joka ei lopulta edes löytynyt mistään. Lopulta sain aikaan käyttöliittymän, jonka napit eivät johda mihinkään tai tee yhtikäs mitään. Mielestäni SQL+React+käyttöliittymä oli liian haastava tässä vaiheessa. Asiat kyllä käytiin, mutta kirjastojen asentaminen ja kaiken toimiminen hyvin olisi vaatinut miljoonan palikan osumisesta paikalleen. Koko tehtävässä tuli vain liikaa erroreita kirjastoihin liittyen, mikään ei toiminut mitenkään. Tehtävä vain vaati liikaa liikkuvia osia. Viikon lisäaikakaan ei auttanut asiaa.
